<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Intorno alla Logica di Benedetto Croce</title>
  <link href="../Styles/Style0001.css" rel="stylesheet" type="text/css"/>
</head>

<body>
 
  <p class="testo_ind">
  <i>Carissimo Croce,</i>
  </p>
  
  <p>
  Com'è che avete preso tanto sul serio l'affare delle «due scuole»? Il fatto di parlare di scuola (per la qual parola o cosa ho tanta poca simpatia) doveva farvi avvertito che c'era, in quel che dicevo, dell'ironia. Ma lasciando da parte la parola, volutamente caricata, restano la differenze le quali esistono veramente, e sono differenze di temperamenti e di coltura difficilmente sopprimibili. Anche se voi vi convertiste al nominalismo e veniste a Firenze resterebbero tra me e voi delle diversità d'indole intellettuale e di genere di studi infinitamente più grandi di quelle che pure esistono fra me e Giuliano il Sofista.
  </p>
  
  <p>
  Io non v'imiterò certamente, per esempio, prendendo troppo sul serio la vostra credenza all'<i>unicità del vero</i>. In fatto di verità metafisiche, io resto, malgrado tutto quello che mi dite o potete dirmi, un <i>politeista</i>, cioè un credente non solo alla <i>doppia verità</i> ma anche alla molteplice verità. Ci sono delle verità che convengono a certi cervelli e ad altri no ‒ di quelle che fanno comodo in certe stagioni e molestano in altre. Non son disposto ad ammettere l'unica verità altro che nel senso della <i>previsione giusta</i>, la quale, quando veramente tale, è per tutti la stessa, ma non credo che questa definizione della verità sia la vostra, tanto più che in questioni di metafisica è un po' difficile fare delle previsioni precise e particolari.
  </p>
  
  <p>
  Quanto alle vostre risposte alle mie obiezioni vi dirò, naturalmente, quello che dicono tutti in simili occasioni, cioè che lasciano quasi intatto ciò che avevo detto. Mi sembra che voi abbiate con alcuni vostri oppositori un certo ottimismo che vi fa credere di essere molto più d'accordo con loro di quel che in realtà non siate. Con questo ottimismo voi fate certo un complimento ai vostri avversari ma non rendete forse un buon servizio a quella famosa Verità unica e indivisibile alla quale portate tanto amore.
  </p>
  
  <p>
  Infatti, nel caso nostro, i contrasti tra il vostro modo di pensare e il mio rimangono. Il nocciolo della questione stava nel «concetto del concetto» e l'unica cosa che voi opponete alle mie critiche è che i concetti di <i>simile</i> e <i>dissimile</i> non sono empirici. Questo io nego recisamente. Il vedere le somiglianze e le dissomiglianze è uno dei primi affari della mente e molto anteriore ai vostri ipotetici universali. Di somiglianze e dissomiglianze se ne possono osservare e indicare una gran quantità avanti d'arrivare a formare i concetti di simile e dissimile. Il percepire le somiglianze e le dissomiglianze appartiene, direi quasi, al periodo <i>istintivo</i> della conoscenza. Senza contare poi che questi concetti sono molto dubbi. Aristotele che vi ha dedicato due capitoli della sua <i>Metafisica</i> (Lib. V. cap. 9 ‒ Lib. X. cap. 3) si riduce a dire che il simile è ciò che non è identico e che il dissimile è ciò che non contiene niente di eguale!
  </p>
  
  <p>
  Voi non volete saperne affatto del mio argomento contro l'universale il quale, per me, è decisivo. Giacchè non parlo dell'idea dell'universale (la quale potrebbe forse esser capita, come dite, contrapponendola a quella di ciò che non è universale) ma proprio di quei tali universali che i filosofi usano.
  </p>
  
  <p>
  Ora codesti universali hanno dei nomi tolti al mondo empirico, e quando si afferma che non hanno più nulla a che fare col mondo empirico, cioè che designano <i>tutto</i>, io sono assolutamente incapace (scusate la mia deficienza mentale) di comprendere qual significato possano mai avere quelle parole. Nel mio <i>Crepuscolo dei Filosofi</i>, parlando di Hegel, di Schopenhauer o di altri, ho dato parecchi esempi di <i>sensicidi</i> di codesto genere, cioè di parole aventi un preciso senso empirico che elevate al pericoloso soglio della monarchia metafisica sono svanite nel nulla come ingoiate dal terribile dissolvente del monismo. Per me, insomma, la differenza è l'ossigeno delle idee: per voi, invece, l'unità è il letto delle idee, il luogo dove trovano il riposo e la gioia.
  </p>
  
  <p>
  Restando il dissidio su questi punti qui è perfettamente inutile discutere sul resto e anche se vi dessi ragione in qualche punto particolare la nostra questione non sarebbe molto avanzata. Si tratterebbe di trincee d'avanguardia prese o riprese, che non influiscono sulla capitolazione degli eserciti.
  </p>
  
  <p>
  Unicamente per quelli tra i miei amici che hanno un certo ribrezzo per la contraddizione voglio purgarmi d'una di queste orribili colpe di cui m'accusate. Si tratta della questione della storia. Voi tentate di mettere in contraddizione quello che dico sullo storico che deve raccontare e non giudicare con quello che scrissi parecchio tempo fa sulla soggettività dello storico (<i>Leonardo</i>, nov. 1903, pag, 14).
  </p>
  
  <p>
  Ma la contraddizione, caro Croce, non c'è. Si tratta di due sensi abbastanza diversi della soggettività. Nel 1903 io difendevo contro di voi il «subiettismo sentimentale» e concludevo che lo storico non può fare mai a meno del «soggettivismo sentimentale» e che la scelta dei suoi ideali «è determinata dai sentimenti e dagli interessi suoi <i>personali</i>». Vale a dire che lo combattevo contro il «soggettivismo logico», quello che giudica in base a certe leggi, in favore del «soggettivismo sentimentale» cioè che sceglie, condanna, esalta secondo passioni e interessi personali e momentanei.
  </p>
  
  <p>
  Nel 1905 la mia opinione non è mutata ma si presenta a metà e mi limito a dire che lo storico non deve «premiare o biasimare». E premiare e biasimare sono ben diversi dall'amare e odiare. Si premia e si biasima, in base a certe leggi, a certi concetti generali, mentre ci si entusiasma o ci si arrabbia soltanto per sentimenti e passioni personali. Ciò che io intendo colla parola <i>giudicare</i> è la valutazione in base a regole generali, alla qual cosa io son contrario oggi com'ero due anni fa.
  </p>
  
  <p>
  Scusatemi, caro Croce, se non vi rispondo più a lungo, ma debbo cedere il posto all'amico Vacca. Il quale approfitta del vostro disdegno per la matematica per dire intorno ad essa delle cose abbastanza diverse da quelle che si dicono sempre.
  </p>
  
  <p>
  Un'altra volta c'intratterremo più a lungo e spero di farvi diventare assai più pragmatista di quel che non siate ora. Cercherò solamente che non lo diventiate troppo, altrimenti sarei costretto io a farmi hegeliano ed ho una gran paura che non riuscirei abbastanza nel nuovo <spam lang="fr"><i>rôle</i></spam>.
  </p>
  
  <p>
  Vogliatemi bene o crediatemi sempre vostro affezionatissimo.
  </p>
  
  <p class="testo_laterale">
  <p class="testo_maiuscoletto">
  G. Papini
  </p>
  </p>

</body>
</html>
