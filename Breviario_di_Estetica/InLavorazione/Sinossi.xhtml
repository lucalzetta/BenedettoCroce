<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <title> Benedetto Croce Breviario di Estetica</title>
</head>
<body>
<h1>
    Breviario di Estetica
</h1>

<h3>
    Sinossi a cura di Alzetta Luca
</h3>

<p>
    Un testo rigoroso e logicamente ineccepibile, nonostante però, molti critici lo definiscano addirittura agile e vivace, riferendosi allo stile del Croce, proporlo ai lettori italiani del XXI secolo come un libretto da leggere magari sotto l'ombrellone c'è da considerarsi dei cinici sintomatici.
</p>

<p>
    La distinzione tra immagine e concetto, così ampiamente sviluppata nel testo, illumina proprio oggi sui limiti posti all'attuale sviluppo dell'intelligenza artificiale a cui è negata la possibilità di passare dall'una all'altro in modo "<i>personale</i>" e neppure il passaggio contrario le è concesso di praticare, nonostante sembri che le nostre richieste siano fatte con indicazioni generali le risposte scaturiscono per forza di cose dall'analisi di parole particolari, proprio come i motori di scacchi analizzano ogni posizione come unica contro cui esistono diverse risposte corrette e mai come uno stile di gioco a cui opporre uno stile antagonista.
</p>

<p>
    Lo studente di filosofia invece che fosse giunto al Croce dopo le acque tempestose in cui l'han fatto navigare il Kant e l'Hegel, pur occupandosi del giudizio da dare sulle affinità e la diretta consequenzialità dei ragionamenti dei primi due che continuano pressoché ininterrotti nel nostro, apprezzeranno sicuramente <i>lo bello stile</i> del Croce libero dalle incrostazioni deformanti che lasciano le traduzioni sui testi in lingua straniera.
</p>

<p>
    C'è anche "<i>ante litteram</i>" una delicata e raffinata concessione alla parità di genere. Sarà stata una scelta etica o una breccia nel marmoreo cuore dell'imperturbabile e severo professor Benedetto Croce?
</p>

<p>
    Lasciamo ai lettori la libertà della ricerca.
</p>

</body>
</html>

